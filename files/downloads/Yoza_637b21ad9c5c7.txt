ЛадогӀал Hello. How are you. цкъа соьга, «хьекъале корта», ЛадогӀал, йаккхий дӀа лергара потт: Йист йоцу хӀорд санна, бу хьуна шорта Ша хууш волчунна вайн нохчийн мотт. Мерза бу моз санна ша безачунна Ламанан шовданал цӀена бу и. Лермонтовс, Толстойс а ладегӀна цуьнга Услара даггара хестина и. БӀешераш хийла дӀа ихна, и бекаш, Хьацарлахь, къийсамехь кхиъна и бу, Кхоьллинчу халкъана сов хьанал бецаш Даима ша хилла нохчийн мотт бу. Вайн хӀалкъан ойланаш, дахар а гӀийла Далхадеш, къийсамна гӀиттийна цо. Нохчийн майралла, оьзда хийла Зевнечу иллешкахь йекийна цо! Кхидолчу къаьмнашна шайнаш а санна, Нохчашна шайн мотт а сов хьоме бу. Нагахь хьо ца вагӀахь хьайн хӀалкъцанна, Хаалахь, декъазниг,- хьо чьалха вуй!
Ас хьан чӀабанех гӀайгӀа йуцур йу, КӀайчу говрана туьйра дуьйцур ду, Гуьйре тийжачу нохчийн аренгахь Дашо гӀаргӀулеш новкъа йохур йу. Ас хьан бӀаьрхих цхьа илли доккхур ду, Йуьртан йисттехь цхьа ирзу доккхур ду, Муьрг цӀийх Ӏеначу нохчийн хьаннашкахь Дуьне къинтӀера сайна доккхур ду. Ас хьан бӀарлагӀех гӀала йуттур йу, Хилларш, лайнадерш сица луьттур ду, Ӏаьно къарйинчу нохчийн йарташкахь Цхьа-цхьаъ дахарна дуьхьал хӀуьттур ву. Хаза хилла хьо кхин а хазлур йу, Цхьалла лайна со къинойх цӀанлур ву, Вайшиъ декъалдан, лаьттан Ӏаьнарлахь КӀайчу говро шен туьйра дохьур ду. Дашо гӀаргӀулеш цӀехьа йоьрзур йу, Цара гӀабали хьуна йохьур йу, БӀаьсте йоьлучу нохчийн лаьмнашкахь Ас хьан чӀабанех сайн ирс дуцур ду.
Ца Ӏебаш дахаран шовкъах, Боллийнчохь хеда вайн некъ. Ахь, вала керлачу новкъа, Йиллинчохь йисира неӀ. Кхочушдар хьайх дисна декхар Тхуна тӀехь дитира ахь, Дахарехь буьрса дарц хьекхарх, ДӀа ца луш, лелийна йахь. Диба, цу тӀаьххьарчу дийнахь Хедачохь дахаран мур Ца кхуьуш батта чу дилла, Даьккхинчохь дисира тур. ХӀун дагатесира хӀетахь: Ленинград, Дахаран некъ, БӀаран дитт виначу кертахь, Да-нана, хӀусаман неӀ, Чов хилла вожар лайн арахь, Кхочущдеш Даймехкан буьйр. Лиънерий кӀенташка ала: «Къонахий-м дахаро зуьйр, ГӀолаш шу даима хьалха, Къийсам бу бакъболу некъ»? Хуьлуш дац адаман кхалхар, Йиллинчохь йисинехь неӀ
